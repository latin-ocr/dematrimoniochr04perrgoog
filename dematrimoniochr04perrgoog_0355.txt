cn. ιιι. na ιΑι-ιιιιι. civius Laut. aar. iv. 331

Quapropter quamvis tales filii lubentes ex pravitate
cordis sui ambulent, quia caeci sunt, neque agnoscunt
quo gradiantur, nihilominus si paullo animadverterent,
etin causam tantorum malorum serio inquirerent, nonne
accusare iuste *possent legem illam ‚ tamquam eiusmodi
gravis adeo infortunii originem ‘2' Quum praeterea baud
raro eiusmodi filii bonis patrimonialibus sint destituti, ne·
que sint idonei ad honestam sibi parandam sustentatio-
nem ‚ quum et tabescere cogantur in rerum pene neces·
seriarum penuria , quomodo non incusabunt tyrannidis
legem illam, ob quam in tantum infortunium prolapsi
suut?

Demum respectu civium universim tyrannicam evadere
eamdem legem non uno ex capite evincitur. Ac primo ex
perturbatione familiarum , parentum , ac propinquorum.
Hi enim, si christiani sinceri suerint, non poterunt omni
qua valeant ratione ‚ non damnare , ac detestari abomi-
nabiles eiusmodi nuptias, atque prout in ipsis est, eis
obsistere, ac impedire quominus contrahantur. Siquidem
norunt eos, qui illas attentant, in ruinam ac perniciem
animarum suarum , in detrimentum religionis et conscien—
tiae id praestare, atque in praeceps malorum omnium pro-
ruere. Quum vero parentibus cordi esse debeat tum animi
tum corporis filiorum suorum incolumitas , iure ac merito
moerore et dolore afficiuntur, si audierint filios suos aut
filias in exitiosum eiusmodi laqueum se coniicere. Ex al-
tera vero parte, inconsulta, prout esse solet, et incon-
siderata iuventus mala sua aut non videt, aut parvipen-
dit, caeco se cupiditatum aestu , imo et furore abripi
sinit, nec quo pergat animadvertit; effraenes adolescentes
consilia omnia negligunt, monita et comminationes sper-
nunt, aures occludunt omnibus rationum momentis, nec
aliud intendunt, nisi ut ec, quo tendunt, tandem aliquando
perveniant.

