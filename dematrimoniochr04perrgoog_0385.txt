ear. iv. ne aucun. rso zeon ns nnn. civ. aar. 1. 361

Utinam vero civile regimen numquam profanum pe-
dem, ut orator loquitur, in sacrum religionis dominium
inferret l Res profecto longe melius progrederentur. Ve-
rum dum novi legumlatores in sanctuarium sese inferunt,
et omnia sacra iura pervadunt, nunc scrupulo anguntur,
ne si sorte sub adspectu religioso matrimonium respiciant,
in sacro religionis dominio profanum pedem figant. Haec
agendi ratio nonnihil hypocrisis sapit.

Ad id vero, quod subdit alter orator, coniugium esse
actum essentialiter socialem, reponimus, sub aliquo respectu
id verissimum esse , ac proinde quatenus coniugium in
societate contrahitur , atque idcirco dicit actum socialem,
non abnuimus ad principem pertinere suas leges consti-
tuere, quae hunc actum, prout socialis est, dirigant ac
moderentur ne ordo publicus turbetur , aut societas ali-
quod detrimentum capiat3 neque umquam ecclesia id ipsis
interdixit. Sed cum primitus coniugium sit actus essen-
tialiter religiosus, praesertim inter christianos, de quibus
agimus , et per actum religiosum in suo esse constituatur
veri legitimique coniugii, ad ecclesiam unice spectat leges
condere , quae eius essentiam attingant, cuiusmodi est
vinculum cum suis proprietatibus,

Cum igitur ex contrariis iisque falsis principiis orator
hic progrediatur, ratio apparet quare ipse miretur revo-
cari in dubium (debuisset imo dicere neqari) statum ci-
vilem baud srui plena libertate circa coniugium ac po-
testate. Nos potius iure meritoque miramur oratorem
christianum et catholicum dubitare potuisse , quod solius
ecclesiae sit contractum coniugalem seu sacramentum mo·-
derari ‚ utpote rem suam ‚ eique soli‘ a Christo concre-
ditam. Eius deceptio ‚ atque propterea admirationis causa
provenit ex fictione -illa legali, quod matrimonium seor—
sum a religione spectari possit aut debeat. Eiusmodi le-
gales fictiones multos in errorem induxerunt.

