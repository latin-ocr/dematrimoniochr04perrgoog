322 m. 1. sacr. Auum. nc urunt. civim.

clamaverit ob sanctissimas sanctiones suas indigne au—
dacterque ab iis, qui filios suos se nuncupant, proculca-
tas, Deo committeret causam suam. Interim lex tot capi-
tibus antipolitica ‚ adeo non modo ecclesiae , sed ipsius
populi catholici ac societatis iuribus adversa , a publica
opinione >reprobata certissime temporis tractu non solum
in desuetudinem ac oblivionem tradetur , sed a legifera
ipsa potestate necessario a codice expungetur, cum de·
derit fructus suos.

ARTICULUS iv.

Lex , quae Matrimonium civile libertatis nomine cohonestat ‚
in legem desinit, quae favet tyrannidi.

vix suspicari quispiam posse videretur, eam legem ty-
rannidi favere atque adeo esse tyrannicam, quae facultatem
praebet indiscriminatim omnibus civiles nuptias contrahen-
di, quaeque potius ad libertatem, immo vero etiam ad licen-
tiam l‘ovendam dirigitur. Atqui eiusmodi lex sub multiplici
respectu necesse est tyrannica evadat, seu fons perpetuus
multiplicis vexationis violentae atque tyrannicae. Tyrannica
evadet erga ecclesiam eiusque ministros3 tyrannica erga
coniuges; tyrannica erga prolem; tyrannica denique uni-
versim erga cives. Porro nemo negaverit eam legem me-
rito tyrannicam nuncupari, quae contra ius statuitur ,
quae conscientiae iura laedit, quaeque opprimit civium
libertatem. Atqui talem evadere legem , quae sanciretur
ad cohonestanda civilia connubia, sic per singula recen-
sita capita ostendere aggredimur.

Ac primo ad ecclesiam quod attinet eiusque mini-
stros, in aperto res est. Etenim lex eiusmodi directe pu-
gnat cum ecclesiae catholicae doctrina, quum validas il-
las statuat nuptias , quas religio tamquam irritaS, nullaS,
ac fornicarias repellit. Dum proinde perditae conscientiae

