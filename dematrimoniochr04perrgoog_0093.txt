mr. u. 1)ss unusne. Aur. Ι. ΩΠΔΕΒΤ. omno. 69

minus eiusdem placito favent, quae in capitibus insequen-
tibus habentur, quae de alio omnino sunt argumento. Nam
in cap. XLI. praebetur ‚instructio moralis coniugibus3 in
cap. XLII. agitur de coniugii bonis, fide, prole et sacra-
mento; in XLIII. expromitur desiderium de ‚abolendis in
posterum matrimoniis clandestinis ‚ quae licet concilium
prohibeat ‚ attamen si fiant , rata ea agnoscit; in cap. XLIV:
*decernit synodus coniunctionem per sacerdotem cum be—
nedictione ac precibus intra naissarum solemnia in templo
secundm antiquos canones et ecclesiasticum ritum fieri. ·
Vetat autem in cap. XLV. ne coniungantur peregrini et
ignoti, nisi legitimis testimoniis constet de statu eorum
liberc; in cap. XLVI. loquitur de impedimento consangui-
neitatis et affinitatis, demum ιιι cap. XLVII. abrogat ludicra
quaedam fieri solita post coniunctionem sacerdotalem ab
adstantibus (3 4). ⁴

Cum autem solae sint quas expendimus auctoritates,
quibus Canus innititur ut demonstret alios sententiae suae
praeivisse , neque ipsae rem conficiant , quin etiam eidem
contrariae sint, · aperte consequitur ipsum revera primum
omnino fuisse in ecclesia Dei, qui novam hanc doctrinam
invexerit de sacerdote sacramenti matrimonii ministro, ac
propterea de inaudita hactenus reali distinctione inter ci-
vilem matrimonii contractum et sacramentum in coniugio
christiano.

ARTICULUS ll.

Quaestionis progressus.

Vix Melchior Canus novam suam sententiam propo-
suerat de sacerdote nuptiarum christianarum ministro,
deque distinctione inter contractum et sacramentum, cum
nonnullos ‚uti fit, illico sui placiti adstipulatores nancisce-
retur , plerisque tamen eidem contradicentibus. Nam vel

(24) Gt. Acca concil. nerduini tom. lx. col. 2⁰1⁰ seq.

