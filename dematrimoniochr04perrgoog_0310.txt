286 m. 1. sterio Διτιω. ns numu. emti.

ita et 'pseudopolitici veluti agmine facto contra =verae re-
ligionis intemeratas leges conspirant. Ex hoc venenato
infectoque fonte agnosci debet facilitas illa, quae in publi-
cis comitiis iam ab aliquot annis cernitur probandi adoptan-
dique leges, quae aperta fronte religioni ac iustitiae ad-
versantur, magno cum honestorum civium detrimento ac
moerore. Nam haud pauci ex iis ipsis, qui comitia haec
publica constituunt, aut clanculum aut aperte protestanti-
bus, communistis ac socialistis favent; immo nec desunt
ex iis ‚ qui ad illorum sectam pertineant. Quid proinde
mirum , si eiusmodi sectariorium doctrinas approbent,
foveamque quacumque ratione possunt? Si qui viri vere
fortes in eiusmodi comitiis ac generosi reperiuntur, qui
propositae legi obsistant, tueanturque religionis iura, de·-
ridentur ‚ exsibilantur, atque a multitudine obruuntur ,
quae saepe ad hunc finem mercede conducta est, quaeque
opportune pede plaudit, cachinnis perturbat, et incon-
ditis vocibus oratores ad silentium redigit; eorumque in-
terdum solidissima rationum momenta tamquam anteacti
seculi et retrogada‚ ut aiunt, hominum deliramenta exci-
piuntur.

Interea societatis compago laxatur, debilitatur religio,
sana ethica maiora in dies detrimenta patitur ‚ corrum-
puntur mores, et quod consequens est , matrimonii san-
ctitas laeditur ac labefactatur. Talis est ratio ‚ oh quam
connubiorum mere civilium proposita lex tot adstipulatores
ac vindices in nonnullis regionibus sit adepta, et quare tam
ardens adhuc in plerisque ferveat erga legem illam studium.

Atque ut vela iam contrahamus, ex dictis evidenter
constat, civilia coniugia , quorum prima in protestantismo
deprehenditur origo ‚ in regiones catholicorum ex irre·
ligioso communismi ac socialismi spiritu propagari, ac
vicissim civilia coniugia propagando fovendoque commu-
niumo ac socialismo non parum conterre.

