214 un. 1. ster. Αιτειυι. ns nram. civim.

contenti sub legis obtentu ‚ quae ipsos ad renovandum co-
ram ecclesia consensum non adstringit, id facere negli-
gunt, utpote publici concubinatus reos, omnibus ab ec·
clesia in eos constitutis subiacere poenis.

Neque sic contrahentes ab his poenis incurrendis libe·
rat lex civilis, quae omnino pugnat cum ecclesiae doctrina.
Siquidem lex ista haud immutare valet rei naturam, ne-
que efficere, ut illud, quod in se non existit, nulliusque
penitus est valoris ‚ coram Deo et coram ecclesia ali-
quando existat ac legitimum sit. Poterit politica auctoritas
eiusmodi profanas coniunctiones, si ei libuerit, vocare
coniugia civilia, civiles nuptias, civilemque contractum, non
poterit tamen umquam efficere ut vera sint connubia, verae
sint nuptiae ‚ verique contractus, dirimente impedimento
obstante, quominus tales censeantur ac sint. Ecclesia iu-
giter ita contrahentibus inclamabit: Ea, quae vos coniu-
* gia civilia nuncupatis, vera sunt contubernia, fornicationes
legales, concubinatus turpissimi, coniugii specie ac larva -
tecti.

Congerat insuper politica auctoritas legalia privilegia,
legalesque favores circa haereditatem ‚ successiones , do-
nationes aliaque eiusmodi ad legem a se constitutam seu
sancitam tutandam vindicandamqu03 verum hoc omni non
obstante exteriori apparatu, numquam efficiet filios vere
legitimos , cum a non legitime coniunctis prodierint, erunt·-
que in eadem prorsus conditione , in qua inveniuntur filii
naturales sive spurii ac nothi ex concubinatu progeniti,
nec poterunt vere legitimi fieri, nisi per coniugium sub-
sequens in facie ecclesiae initum.

Rursum, physica violentia poterit civile regimen im-
pedire, quominus poenae ab ecclesia decretae actu inssi-
gantur ·‚.' ast numquam id assequetur, ut eas civili tantum
ratione coniuncti non incurrant a iure, ac non subiician—
tur poenis illis, quae mere spirituales sunt ac internae.

