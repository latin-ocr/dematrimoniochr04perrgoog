266 m..1. stc-r. nunu. nr numu. cmm.

dis cum religione christiana, in qua optime noverant, fide-
les matrimonia contrahere praesulum ductu· et auspicio ‚
et in qua coniugia ex avita traditione teneri sciebant non
solum uti res sacras ‚ verum etiam ut sacramenta , utpote
gratia sanctificante a Christo servatore aucta; in qua de-
mum noverant, nefas fuisse christifidelium nuptias censeri
inferioris ordinis quam nuptiae infidelium ; quod certe
contigisset, si christianorum connubia contractibus mere
civilibus accensuissent. Ceterum constat ex dictis non ob-
tinuisse penes romanos , nec apud alias gentes , ut con-
tractus nuptialis ante magistratus ‚ aut publicos ministros
quocumque nomine vocentur ‚ celebraretur. Adeoque ne lo-
cum quidem tunc temporis habere potuisset distinctio inter
contractus coniugales civiles ‚ atque religiosos.

Nondum aetas illa maiorum assueverat cum atheismo
illo practico legali, qui his temporibus apud pseudo—po-
liticos obtinuit ac inolevit. Nondum philosophia, quam im-
proprie vocant‚ socialismus et communismus invaluerant,
qui abiecte adeo de coniugio loquuntur et disputant ut
nihil communius cum ingenti societatis ipsius iactura ac
detrimento audire possimus. Fieri igitur nequit , ut in an-
tiquitate vel ipsa coniugiorum mere civilium vestigia re-
periantur, in media praesertim christiana societate.

Quod si quaedam obscuriores haereticorum sectae ab-
iecte de nuptiis sentire visae sunt ‚ ut pleraeque gnosti-
corum familiae , encratitae, manichaei, aliique sectarii (19) ,
ex aliis omnino , iisque contrariis placitis in eam devenere
opinionem. Scilicet excessu peccarunt ob praeconceptam
plerumque virginitatis ideam tunc maxime praevalentem,
quamque illi haeretici stultorum more , qui dum vitant
vitia, vitia in contraria currunt, ita suspexerunt, ut nuptias‚
seu potius nuptiarum usum tamquam malum damnarent. .

(19) Hos data opera refellerant s. Irenaeus,2cle1nens alex„ s. Epiphanius,
‘theodorem ‚ s. Augustinus aliique haereticorum impugnatores.

