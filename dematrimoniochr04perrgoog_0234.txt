210 2113. ι. secr. atram. ns numu. clvm.

debet. Porro patres unanimi consensione tamquam princi-
pium sibi assumunt in conflictu legis humanae, seu civilis
cum lege divina, nullam prorsus rationem legis habendam
esse, ubi illi adversetur lex divina, aut etiam canonica;
’ atque legem humanam, seu civilem, 'a quacumque demum
auctoritate dimanaverit, numquam posse cohonestare quae
a divina lege tamquam inhonesta ac turpia reprobantur.
Applicarunt autem generale hoc principium ad id, de quo
tunc temporis agebatur , nempe ad divortium strictim
sumptum , seu quoad vinculum , quod licet civili lege san-
ciretur, a lege tamen divina vetitum erat. Nos vero utimur
eodem principio universim a patribus posito , illudque con-
vertimus ad quaestionem nostram de coniugiis civilibuS,
quae quamvis a lege humana sanciantur, spectari tamen
debent uti exitiales et turpes coniunctiones, utpote quae
a divina lege ex catholica doctrina reprobentur.

Quod si nil aliud est matrimonium , quod civile di-
citur, quam turpis concubinatus legaliS, necesse est dicere
non modo nulla aliquando ratione legitimum atque ho-
nestum effici posse quavis legis sanctione, aut potius ob-
tentu, sed praeterea quotquot eiusmodi connubia celebrant
reos se constituere gravissimi criminis coram Deo et coram
ecclesia; atque si ita in iisdem nexibus perseverent, in ha-
bituali peccato degere, atque in aeterni exitii discrimine,
quod certo incurrent, nisi eos ante mortem huius facinoris
poeniteat, ac resipiscant.

Verum nec illud omittendum sine animadversione est
pseudo-politicos graviter vocibus abuti ad populum deci-
piendum eique illudere, dum legem proponunt sanciendam
sub specioso matrimonii civilis titulo. Cum enim in pactione
illa civili, seu tantum coram politico magistratu inita, nul-
lum interveniat matrimonium, sed unice pactum de vita
fornicaria ducenda , inique prorsus matrimonii nomine in-
signitur. Deberet proinde eiusmodi lex inscribi de concu-

