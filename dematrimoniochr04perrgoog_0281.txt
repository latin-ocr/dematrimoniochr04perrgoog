cir. 11. nr. una, clv. onio. er noos. aar. 1. 257

Hac ratione ecclesia alliciebat fideles suos ut lubenti
animo uberiorem hanc sanctificationem et gratiam sibi
compararent, atque hoc modo ipsa certior fiebat de legiti-
mis, quae contrahebantur, nuptiis. Conditiones insuper ap-
posuit ad legitime nuptias ineundas , quibus non servatis,
aut illicitae, aut irritae etiam ac nullius penitus valoris
redderentur, ita ut separari abinvicem deberent, qui, illis
. conditionibus posthabitis , nuptias contraxissent. Talis est
origo eorum ‚ quae nos vocamus impedimenta ecclesia..
stica impedientia aut dirimentia.

Ad primam impedientiumimpedimentorum classem in
antiquitate spectat illa, quam nos dicimus, clandestinitas,
qua fideles inter se ‚ quin se sacerdoti sisterent, contra·
hebant coniugium, et quidem interdum omnino occulte,
nullo adscito teste. Eiusmodi connubia etsi constanter
tamquam irregularia ac non paucis obnoxia nec levibus in-
commodis ecclesia improbaverit ac detestata fuerit, rata
tamen , universim saltem ‚ ac tamquam vera habuit sa·

eramenta, donec in concilio tridentino ea irrita omnino ,

decrevit.

¹Interim ex his novimus ecclesiam in tota antiquitate
numquam spectasse christianorum coniugia tamquam me-
ros contractus civiles, sive coram se sive occulte iniren-
tur; immo vero novimus ea iugiter habuisse ut rem sa-
cram, praeseferentem Christi cum ecclesia coniunctionem,
atque indiscriminatim omnibus sua apposuisse impedi-
menta.

Potestas vero civilis sive imperialis sive regia, ex quo
in christianam immutata est, coniugiorum moderationem
eeclesiae dimisit, et si quas aliquando leges tulit ci‘rca
matrimonium fidelium , ut suo in loco videbimus, eae aut
non attingebant vinculum ipsum ‚ aut ‘cum ecclesiae con-
sensu promulgabantur a principibus christianis , aut si
demum ecclesiae legibus adversarentur, nulla earum ratio

1⁷

