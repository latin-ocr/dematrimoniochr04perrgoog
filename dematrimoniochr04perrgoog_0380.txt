35⁶ m. 1. secr. Atrans. ns unam. civim.

contrahentibus exigant documentum de actu civili coram
magistratibus celebrum, prout in nonnullis Galliae dioe-
cesibus ac provinciis fieri consuevit ad praecavendas mo-
lestias, si secus fieret (22). Nihil demum impedit, quo-
minus poenis multentur qui civili legi non obtemperent,
quae iubet coniuges se sistere coram civili iudice sive
ante sive post celebrationem coniugii ad sormam a triden-
tino praescriptam.

Sic sarta tecta iura civilis regiminis et ecclesiae ser-
varentur, nec ulla intercederet conscientiae libertatis vio-
latio; quia quicumque religionem positivam profitetur,
debet religioni suae conformari in actibus religiosis, cu-
iusmodi est christianum coniugium.

Ceterum conscientiae libertas non est nisi velamen ac
praetextus condendae legis huius ‚ legislatoresque, de qui-
bus agimus, minus dicunt, quam reipsa intendant. Vera
ratio est, quia ipsi matrimonium quoad suam substan—
tiam non spectant nisi uti rem omnino civilem, cuius
proinde dispositio plena ac integra ad civile regimen , et
quidem exclusive pertineat. Hac de causa ius vindicant

civili soro statuendi impedimenta quaevis dirimentia3 ius ’

ad ipsum revocant iudicandi de causis matrimonialibus,
decernendi divortia aliaque praestandi, prout sibi bonum
visum fuerit. Hac de causa et in eumdem finem non
modo distinguunt, sed plane discerpunt contractum con-
iugalem a sacramento , seu, ut ipsi loquuntur, a consecra·
tione religiosa , quam unice ecclesiae dimittunt una cum
inspectione circa dispositiones ad sacramentum rite obeun-
dum. En quid isti velint , prout ex ipsius legis oblato
schemate constat, ao non pauci oratores et ministri ipsi
regii in comitiis subalpinis declararunt (23). ldipsum iam

(22) Hoc ipsum consumtum est iu aliquibus conciliis provincialibus, quae
in Gallia annis superioribus celebrata suut.

(2³) ct. senato del rayno. romu dei 1⁸. Dicemb. pag. 2⁰³. col. ³. item
pag. 20⁴. etc.

