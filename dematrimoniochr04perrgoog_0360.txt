836 m. 1. sac-r. urum. nr: uarum. amu.

quoties et quacumque ex causa actus religiosus locum
habere nequiverit. ln his quaedam sunt satis aperta , quae-
dam vero velamine tecta. Nobis proinde onus incumbit eo-
rum, quae aperta sunt, impietatem demonstrare, et velamen
detrahere iis , quae conteguntur.

Catholicae legislationis , quae hactenus viguit, anti-
quandae , eiusque in locum protestanticae legislationis
subrogandae causa prima adducitur spiritus qui aetate
hac nostra hodiernam humanitatem informat. Nimirum aliis
verbis prima ratio est spiritus protestantismi , qui invasit
magnam comitiorum partem , praecipue vero leguleiorum ,
levissimorumque litteratorum , qui nec religionem catho—
licam bene noverunt, nec protestantismum, cuius spiritu
incauti homines informantur. Haec, ut innuimus, satis
aperte fuerunt prolata ab e0, qui novae legis schema pro-
posuit. Et sane, qui alius spiritus quam protestantismi ‚
non quidem dogmatici , sed increduli ac negativi, potuis·
set homines informare, qui suh exquisitioris cultus specie

non profitentur nisi religionis nomen, sed re et animo
ἱ athei sunt practici? Qui ex protestantismo unice mutuan-
tur odium contra romanum pontificem et contra ecclesiam
catholicam , a qua se vindicare gestiunt, ac interea tum
catholicismum tum protestantismum despiciunt et irrident?

Utique talis est spiritus , qui longe lateque dominatur,
agente potissimum anglicanismo, qui tum per societatis
biblicae londinensis membra et cooperatores ‚ tum per
emissarios undique diffusos pecunia potissimum anima-
rum mercaturam exercet, et ad perduellionem populos
commovet tam religiosam quam civilem. Pessima autem
haec dispositio illa est, quam. exquisitioris cultus deno-
minatione pseudo-politici cohonestant.

Pronum existis est colligere, spiritum huiusmodi haud
pati posse legislationem de matrimonio christiano , prout
novus legifer noster ingenue fatetur, imo et contendit;

