cu. tv. na Anaua. rao »aar nr. uara. civ. ΛΜ. 111. 431

excedat eius facultatem , et soli ecclesiae competat, ac si
id aliquis princeps attentaret, rem prorsus irritam faceret.
Contractus , uti saepius inculcavimus ,γ est inseparabilis
a sacramento in coniugiis christianorum ‚ ac proinde ubi
non est sacramentum ‚ nec contractus habetur. lmo , ut
centies animadvertimus ‚ concilium directe et immediate
irritavit contractum inhabiles ad consensum efficiendo con-
trahentes. Quod si in Galliis et in Belgio lex sancita est
qua matrimonia civilia celebrentur, ecclesia huius legis
nullam rationem habuit unquam ‚ aut aliquando habebit,
atque coniugia eorum qui coram solo magistrati} civili
contraxerunt spectat uti nulla , atque ut concubinatum le·
galem‚ non secus ac spectaret coniugia mere civilia, quae
in Sardiniae regno celebrata fuissent, si proposita lex
fuisset sancita. Adeoque eiusmodi coniugia ad normam
solius legis civilis inita non sunt sive rata sive vera.
Esto concilium tridentinum suo decreto (non canone)
non creasse doqma, de quo tamen adhuc disceptari posset,
nam ecclesia decreto, quo nulla esse declarat clandestina
matrimonia , per se quidem dogma fidei non enunciat ‚
sed statuit et decernit, quod nemo infirmum dicere potest,
quin eo ipso doqma fidei (de potestate ecclesiae) neget.
Verum , hoc praetermisso , quid inde? Sola ne dogmata
fidei obligant fideles catholicos? Nonne iidem sub gravi
obligantur ad leges disciplinares ‚ praesertim fundamen·
tales servandas? Christus dedit ecclesiae suae potestatem
legislatricem ‚ quapropter omnes eius filii legibus ab ipsa
constitutis se subiicere tenentur , sive ii sint principes
sive subditi. Si igitur concilium , oratore ipso fatente ,
condidit canonem, sive melius decretum disciplinae, dum
statuit sormam celebrandorum coniugiorum , et quidem
sub nullitatis poena, nemo est, qui ab ea se subducere

valeat; contrarium vero asserere gravissimus saltem error
esset.

