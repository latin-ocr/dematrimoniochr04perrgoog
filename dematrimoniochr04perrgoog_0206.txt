182 m. 1. secr. 1. ns nram. sinuatus.

illud , quod in ecclesia ut veri nominis sacramentum ad—
mittebatur. Ex quo patet eos uti sacramentum admisisse
coniugium clandestinum , in quo idem est contractus ac sa-
cramentum ‚ cum nulla in eo intervenerit ecclesiae seu mi-
nistrorum eius actio. ·

Idipsum confirmatur ex eorum sollicitudine, qui cave-
bant ne tales occultae coniunctiones fierent; exinde tot
constitutiones et canones prodierunt ad eas vetandas ;
exinde etiam tantum ipsorum studium in efferendis bene-
dictionis sacerdotalis fructibus, in augendo exteriori nuptia·
rum ritu et apparatu , ut ita magis fideles allicerent ad
hoc suscipiendum cum uberiori fructu sacramentum ob
debitam erga ecclesiam obedientiam , ac si secus facerent ,
etsi sacramentum susciperent, eiusdem tamen gratia desti·
tuerentur.

Sensus praeterea antiquitatis ecclesiasticae hac super
re clarius adhuc patet ex patrum agendi ratione circa se-
cundas ac ulteriores nuptias defuncto priori coniuge. Num-
quam ipsi affirmarunt novas has nuptias verum non esse
coniugii sacramentum. Verum cum eas minus probarent
ob quamdam incontinentiae labem ‚· quam ita contrahen-
tibus sibi videre visi sunt, has nuptias , ut suo loco vi·
dimus , et. coronatione et benedictione privarunt , etsi
coram ecclesia celebrarentur. Sicque ostenderunt sacra-
mentum per contractum confici.

Ut patet, argumenta illa omnia , quibus ex antiquitate
ostendimus contrahentes creditos sacramenti matrimonii
ministros ‚ eadem sunt ‚ quae evincunt, maiores nostros
ratum fixumque habuisse unam eamdemque rem esse con-
tractum et sacramentum in christianorum nuptiali foedere;
sive hae nuptiae ornarentur ‚ sive destituerentur exteriori
rituum forma et apparatu.

luverit nunc aliud argumentum adiicere quo magis
antiquitatis sensus innotescat ad rem nostram conficien-

