CA!- V. DE umlsr. comm. ΑΜ. u. ΔΒΕ. rnAmuoN. 139

theologi, qui contendunt matrimonii sacramentum a ‘solis
contrahentibus perfici, adeoque eosdem solos esse ipsius sa-
cramenti ministros argumenta promunt, quibus id evincant.
Nos cum ipsis haec singillatim afferemus, atque expendemus.

Atque a patribus exordientes ad eorum germanam hac
in controversia mentem assequendam animadvertimus haud
esse ab iis expetendum quod asserant conceptis verbis
contrahentes esse christiani coniugii administros. Siquidem
neque illi , qui contrariam sectantur sententiam, expetunt
ut patres affirment ministrum coniugii esse sacerdotem.
Etenim absurdum foret ea aetate , qua nondum invecta
erant vocabula materiae ‚ formae ‚ ministri sacramentorum
eo sensu, quo nunc temporis usurpantur, id expectare. Sa·
tis proinde erit nonnullos canones statuere, ex quibus rite
illorum mens hac in re deprehendi possit.

Hi porro canones sunt: 1. Satis non esse adducere
patres, qui mentionem iniiciant sacerdotalis benedictionis
in celebratione coniugii fidelium3 ⁴ut e'nim quidpiam ex
his conficeretur ‚ necesse foret , ut ipsi praeterea assere-
rent nullum ac invalidum esse connubium christianorum
tum sub ratione contractus , tum sub ratione sacramenti,
si eiusmodi benedictio quacumque de causa non habere-
tur. Hac enimin hypothesi, nullum dubium superesse pos-
set, patres benedictionem sacerdotalem habuisse tamquam
causam essentialem , efficientemque sacramenti. Contra
vero si ea habeant, quibus indicent subsistere connubium
christianum , etiamsi haec benedictio desuerit.- hoc in ‘casu
pariter certum soret illos non spectasse benedictionem uti
partem essentialem sacramenti, nec propterea sacerdotes
uti eiusdem sacramenti ministros , quibuscumque demum
praeconiis illam benedictionem extulerint, et commenda-
verint. Ostendemus autem suo 1000, iuxta patrum doctri-
nam, unam eamdemque rem esse in coniugio christiano
contractum et sacramentum.

