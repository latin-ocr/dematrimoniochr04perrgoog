292 ιιιι. 1. secr. Αιτειιᾼ. nn numu. mvm.

lemnibus 'gentis islamiticae Machometo prophetae oblatis
interesse precibus, simulque posse tamquam christianos
Christum colere eiusque legem profiteri. Idem esto iudi-
cium de principe haeretico, qui catholicos quatenus cives
sunt ad ea adigeret, quae cum catholica professione com-
poni non possunt. ’ ·
· Eiusdem generis est casus , quem prae manibus ha·
bemus. Pseudo-politici lege a se lata, aut ferenda conten-
dunt nuptias coram solo magistratu civili inscia ecclesiae
initas, uti licitas , legales ratasque habendas esse a subdi-
tis, prout cives sunt, sobolem inde ortam pariter uti
legitimam , quae politicis omnibus civium propriis privile—
giis seu iuribus potiatur. Ac si praeterea legislatori ulte—
rius progredi lubeat, permittat perfectum ab hisce nuptiis
divortium, atque idcirco etiam polygamiam, materialem
saltem per transitum ad nova vota: impedimenta matri-
monialia immutet, tollat, constituat. Norunt hi pseudo-
politici, quibuscum agimus, haec omnia aliena prorsus
esse a religione catholica , et cum iis, qui ³eam profiten-
tur, aperte pugnare, adeoque ab eadem repudiari , damnari
atque execrationi haberi. Verumtamen, quin perterrefiant,
audacter se sapientiae apicem attigisse arbitrantur per ce-
lebrem suam distinctionem , quod nempe in his omnibus
ipsi non spectent matrimonium , nisi quatenus contractus
civilis est atque a civibus ineundus, quin curae ipsis sit
de conscientia, aut de pietatis integritate, a qua omnino
praescindunt abstrahuntque.

Quid porro absurdius hac agendi ratione excogitari,
aut fingi potest? Nonne in ordine reali, seu, ut aiunt,
in concreto iidem simul cives sunt et christiani? Quomodo
ut cives id ratum habere possunt, quod a christiano seu
catholico nomine abhorret? Quaenam est eiusmodi lex ,
quae christianorum civium matrimonia sancit, ac si meri

essent civium contractus?

