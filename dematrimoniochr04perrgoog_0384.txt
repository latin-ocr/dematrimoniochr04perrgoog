360 un. 1. sscr. Διηιυ. ns aarum. omn.

culum sacrum, ac indissolubile, in quo praecise essentia
matrimonii christiani consistit. Matrimonium igitur, quod
aliud non est nisi contractus naturalis effectus sacramen·
tum, in solidum pertinet ad ecclesiam , cui soli a Christo
sacramentorum administratio demandata est. Corollaria ‚
quae ex hoc inconcusso principio descendunt, suo loco
explanabimus; interim colligimus actionem legis civilis in
matrimonium totam ac unice extrinsecam esse ‚ nec illud
posse attingere nisi sub respectu civili in ordine, ut dixi-
mus , ad bonum civile et ad effectus civiles; atque hoc
solum est, quod ex theoria oratoris, de qua agimus, rite
consequitur, quod nemo ei denegabit. Ast lex civilis nulla
ratione afficere potest id, ex quo valor aut nullitas pendet
sive contractus sive sacramenti, quae res civilis non est,
sed conscientiae et religionis.

Societati civili proinde relinquitur , quod suum est,
nempe leges condere, quae civiles effectus attingant, atque
conditiones apponere, quas cives, qui matrimonium ineunt,
servare debeant, si illis perfrui commodis ac 'privilegiis
velint, quae lex largitur sese subiicientibus eisdem con-
ditionibus , quemadmodum quovis tempore factum est.

Est porro opus vere musivum D' Aguesseau, PortaliS,
Iustinianum‚ Napoleonem cum ss. Augustino et Thoma
coniungere. Hoc est miscere sacra profanis, et quadrata
rotundis, quum sancti Doctores adeo a profanis legum·
latoribus distent in doctrina de matrimonio tradenda, ut
erronea omnia, quibus illi materiam hanc infecerunt, plane
evertant. Ceterum quid senserit nominatim Portalis‚ paulo
ante adnotavimus , estque omnino contrarium ei quod
adstruit orator noster, qui fortasse eum non consuluit,
alioquin eius non meminisset3 multo vero minus legit .
ss. Augustinum et Thomam, quorum volumina, si ipse
evolvisset, numquam pro se advocasset eorum auctorita—
tem , uti ex dicendis idoneo loco patebit.

