330 un. ι. sacr. Αιτιιυι. nn unam. ctvm.

referendum est. Nemo est qui nesciat ex paterna ac do-
mestica educatione plerumque dependere maxima saltem
ex parte totius vitae conversationem. Si initia bona fue-
rint, si religionis virtutumque germina sata fuerint in
tenellis cordibus , quamvis ad tempus emortua videantur,
semina tamen, quae hiberno , ut ita dicam , tempore ia-
cebant veluti extincta, reviviscunt, virescunt, efflorescunt,
et afferunt fructum , recurrente calore. Ast qui salutaria
eiusmodi semina numquam in se receperunt, nec germen,
nec florem , neque fructum boni operis aliquando proferre
solent. Experientia quotidiana disparis huius exitus discri-
men patefacit. Animadverterunt non pauci, quod plerique
eorum , qui sub seculi elapsi exitum ante rebelles motus
in Galliis orti erant, atque documentis christianis enutriti
fuerant , etsi, a turbine abrepti, fuerint praevaricati, ta-
men ad bonam frugem demum se receperunt. Contra vero
ex iis , qui publicae illius vertiginis aetate viam incre·
dulitatis ac propterea iniquitatis a pueris erant ingressi,
vix ac ne vix quidem aliquot inventi sunt, qui‘ meliores
sensus induerint, sanctioremque vitam sint amplexi.

lam vero talis est infelix eorum conditio , qui nascun-
tur ex iis, qui civili coniugio copulantur. Si enim isti
nihili religionem ducunt, si prave gradiuntur, si male
vivunt, quomodo poterunt filios suos rite instituere , docu-
menta pietatis instillare, sacramentorum commendare fre—
quentiam, aliaque eiusmodi praestare, quibus cereos quod-
ammodo illorum animos ad virtutem forment ac flectant?
Insanum foret haec a talibus parentibus expectare. Hinc
nonnisi generatio impiorum emergere poterit ex eiusmodi
connubiis. α Proverbium est: inquit Scriptura , adolescens
iuxta viam suam , etiam cum senuerit, non recedet ab
ea (2o);» tum α Perversi difficile corriguntur (21).»

(20) Prov. xx11.6.
(21) Eccles.1. 15.

