298 un. 1. ster. ursas. nin uranu. cmm.

ipsis est, deprimant, faveantque totis viribus protestanti-
bus ‚ utpote magis idoneis ad commercium ‚ industriam, ⁷
mundanamque felicitatem promovendam. Hinc irreligiosae
leges , quae catholicos feriunt, praesertim vero praesules,
sacerdotes ac religiosos viroS, quos tamquam peripsema
habent pedibus proterendum, ac per contemptum clericalem
factionem nuncupant. Cum de his agitur , tunc legalis illa
fictio abstractionis a religione cessat, religionis catholicae
pseudo-politici recordantur, atque in eis non civia, sed ca-
tholici ministri qualitatem insectantur.

Haec, quae vix delibavimuS, si quis animo suo re-
putet serioque perpendat, animadvertet non esse a nobis
veluti imagine conficta, sed sactis comprobata. Satis est
oculos circum ferre per varias catholici orbis partes, ut
illico quisque veritatem videat eorum, quae affirmavimus.

Porro ex hoc legalis atheismi principio peti debent
inaudita hactenus in regionibus catholicis matrimonia pure
civilia, et lex ad ea cohonestanda ac promovenda cum
tanta animarum atque ipsius publicae honestatis pernicie
et iactura.

Ecquis vero est, qui non videat, eiusmodi exitiale
principium germen esse impietatis maximae? Quid enim
est aliud separare rem civilem a religiosa, quam fulcrum
praecipuum ipsius societatis politicae removere, ac civi-
bus incitamentum praecipuum ad legis observantiam sub-
trahere , vim physicam vi morali ac religiosae substituere?
Quid aliud est, quam calcem ac caementum a lapidibus in
aedilicii mole subtrahere, unicum efficax frenum, quod
remanet, proiicere ad cives coercendos , ne diffluant in
omne scelusj habenas laxare omni iniquitati, iura omnia
pessumdare et quatere , quae columen munimenque suum
a religione unice mutuantur? Et tamen hoc ab iis fit, qui
honestati publicae invigilare ex officio tenentur, eamque
omni qua possunt ope promovere: immo addo quandoque

